# Enhanced Website


## Code/Design Review
Deze week zijn jullie aan de slag gegaan met verschillende performance technieken en jullie hebben Perceived Performance toegepast als enhancement van de client-side POST interactie.

### Aanpak  

Vandaag werken we in groepjes aan een code review met peers die ongeveer even ver zijn als dat jij bent. Binnen je groepje bepaal je welke vragen jullie hebben en waar je graag feedback op zou willen ontvangen.  

We gaan kijken hoe ver jullie zijn met de DoD's:
- [ ] Je hebt verschillende performance technieken toegepast
- [ ] Je hebt met client-side scripting de user experience van je website verbeterd

## 1. Code Review (op niveau)  

### Bepaal bij welke stap je bent  

Bekijk onderstaande vier stappen en bepaal tot welke stap jij bent gekomen:  

1. Je hebt **een POST** die de data opslaat server-side. De pagina refresht wanneer dit is gelukt.   
1. Je hebt **een client-side fetch** op jouw POST formulier gemaakt, als alles goed gaat in de browser wordt de pagina niet refresht.
3. Je hebt **een loading en succes state** gemaakt als enhancement.  
5. Je hebt ook al **andere client-side enhancements** toegepast. 

Zoek maximaal drie andere studenten die tot dezelfde stap zijn gekomen. Ga samen aan een tafel zitten.


### Code Review in het Team  

Presenteer aan elkaar wat je hebt gemaakt en laat daarbij je code zien.  

- Ben je bij stap **1** of **2**? Leg dan uit waar je tegenaan bent gelopen of wat je lastig vond. Ben je bij stap **3** of **4**? Leg dan uit aan de groep wat er complex was aan wat je hebt gemaakt en hoe het precies werkt (Tip: je mag daarbij gebruik maken van een bron).  
- Inventariseer welke vragen jullie en/of waar jullie graag feedback op willen ontvangen. Schrijf deze punten op het whiteboard. Noteer er minimaal vijf. 

Vervolgens ga je met je team onderzoeken hoe je antwoorden kunt vinden op deze vragen. Denk bijvoorbeeld aan:  

- Bronnen raadplegen die eerder zijn aangeboden in de leertaak of in Teams zijn gedeeld.  
- Een code-review vragen aan een ander team (van een niveau hoger).  
- Een docent inschakelen voor een code-review.  

Zorg ervoor dat je aan het einde van de ochtend je vragen hebt beantwoord en waardevolle feedback hebt verzameld, zodat je volgende week verder kunt.  

## 2. Code Review Performance technieken

### Review voorbereiden

Je hebt deze week meerdere performance technieken toegepast op de leertaak. Zoals het voorkomen layout shift, responsive images of een skeleton screen. Daar ga je vandaag feedback op ~~krijgen~~vragen. 

Maak een issue voor de review en beschrijf de performance technieken die jij al hebt toegepast in de leertaak. Geef een uitleg hoe jij deze technieken hebt toegepast, voeg code snippets toe en link naar code. Zorg dat je website live staat anders kan je code niet getest worden.

Tag vervolgens twee medestudenten in de issue van wie jij feedback wilt ontvangen. 


### Review geven

Ben je getagged? Dan geef je een code-review op de performance technieken van jouw medestudent. Doe dit samen met de andere student die getagged is, zodat je kan overleggen.

Lees de beschrijving goed door en test de website zoals je hebt geleerd in de opdracht [Break the web](https://github.com/fdnd-task/user-experience-enhanced-website/blob/main/docs/performance.md) en de deeltaak [Perfromance Audit](https://github.com/fdnd-task/performance-audit) 

Bekijk en bespreek de code die bij de performance technieken hoort. 

Schrijf hoe de test is gegaan, geef feedback wat er goed gaat en geef tips als er iets nog niet goed gaat. Voeg zo nodig bronnen of voorbeelden toe.





